<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc xml:id="modr-n-cons">
      <titleStmt>
        <title>De consolatione liber, versio electronica</title>
        <author key="nikolamodr01">
          <name xml:lang="hr">Nikola Modruški</name>
          <date>c. 1427-1480</date>
        </author>
        <editor>Neven Jovanović</editor>
        <respStmt>
          <resp>Hanc editionem electronicam curavit</resp>
          <name>Neven Jovanović</name>
        </respStmt>
      </titleStmt>
      <extent ana="C">Mg:C Verborum 79291</extent>
      <publicationStmt>
        <p>elektronska verzija: Neolatina Croatica, znanstveni projekt na Filozofskom fakultetu
          Sveučilišta u Zagrebu, Hrvatska. <date>lipanj 2005</date></p>
      </publicationStmt>
      <sourceDesc>

        <bibl>Nicolai Modrussiensis De consolatione liber, u Hrvatska književna baština 1, ur.
          D. Fališevac, J. Lisac, D. Novaković, Zagreb 2002, str. 55-251.</bibl>

      </sourceDesc>

    </fileDesc>
    <profileDesc>
      <creation>
        <date when="1465">ca. 1465-66</date>
        <placeName>Italija</placeName>
      </creation>
      <textClass>
        <keywords scheme="biblio/croala-catalogus-aetatum.xml#typ01">
          <term>prosa oratio</term>
        </keywords>
        <keywords scheme="biblio/croala-catalogus-aetatum.xml#aet01">
          <term>Litterae renatae (1400-1600)</term>
          <term>Saeculum 15 (1401-1500)</term>
          <term>1451-1500</term>
        </keywords>
        <keywords scheme="biblio/croala-catalogus-aetatum.xml#gen01">
          <term>prosa oratio - tractatus</term>
        </keywords>
      </textClass>
    </profileDesc>
    <revisionDesc>
      <change>
        <name>Neven Jovanović</name>
        <date>2012-05-12</date>
        2, 3, 6: natura et usus... instituentibus > natura et usu...
      </change>
      <change>
        <name>Neven Jovanović</name>
        <name>Luka Špoljarić</name>
        <date>2012-02-15</date>
        Novo, unificirano zaglavlje.
      </change>
      <change>
        <date>[2011-10-17]</date>

        <name>Neven Jovanović</name>
        priređivač elektronske verzije

        Premjestio par ref elemenata da bude TEI P5 OK. Zamijenio prelomljene zagrade s add.
      </change>
      <change>
        <date>[2006-01-15T17:48:29+0100]</date>

        <name>Neven Jovanović</name>
        priređivač elektronske verzije

        Pojednostavio strukturu teksta (podjele do div2 stupnja); Zamijenio "q" s "quote"
        elementom, nastavio preobliku citata.
      </change>
    </revisionDesc>
  </teiHeader>
  <text type="prorsa">
    <body>
      <div1>
        <head>SECVNDVS LIBER<ref type="note" xml:id="r01423" target="n01423" n="1"/>
        </head>

        <div2>

          <head><add>II 1</add> Quomodo et quibus rationibus sit consolandum<ref type="note" xml:id="r01427" target="n01427" n="1"/></head>
          <p><!-- 1 --> Nunc dicere superest qua ratione quibusue modis mitigandus sit dolor
            amici; et quidem hac de causa, ut Cicero in Tusculanis quaestionibus<ref type="note" xml:id="r01438" target="n01438" n="1"/> narrat, uarie sapientes
            censuerunt. Cleanthes enim putauit unam illam ac simplicem esse consolandi
            rationem docere illud, quod accidit, malum non esse. At Epicurus, quoniam mala
            concedit, optime factum ratus est abducere animum a malis ad bona. Peripatetici,
            utpote qui mediocritatem in omnibus sectantur, officium consolatoris praecipuum
            statuunt persuadere afflictis non magna mala pati. Chrysippus uero caput censet in
            consolando inducere animum maerentis se putet in illo labore iusto ac debito
            officio fungi, nec ulla contumelia aut iniuria affectum; Cyrenaici<ref type="note" xml:id="r01441" target="n01441" n="2"/> lugentem censent admonendum conditionis
            humanae prudentisque esse officium uniuersas, prius quam accidant, praemeditasse
            calamitates seque ita comparasse ut nihil eum inparatum offendat. <!-- 2 --> At
            Cicero haec omnia consolationis medicamina complexus est, et recte quidem. Neque
            enim omnes similiter mouentur, uerum alius alio et unus quidem grauius quam alter,
            neque satis exploratum habes quid cui magis conducat; ideo tentanda sunt singula
            etiam si sint parua uel tenuia, quia, ut ille ait:</p>
          <p>Fortasse quae non prosunt singula multa iuuant </p>
          <p>Parua necat morsu spatiosum uipera taurum </p>
          <p>A cane non magno saepe tenetur aper, </p>
          <p>Tu tantum numero pugna, praeceptaque in unum </p>
          <p>Contrahe; de multis grandis aceruus erit.<ref type="note" xml:id="r01461" target="n01461" n="1"/>
          </p>
          <p><!-- 3 --> Quam ob rem huius aegritudinis curatori perinde atque prudenti medico
            faciendum est, qui non bene cognitum morbum uario pharmaco uel cataplasmate tentat
            diuersisque medelis experitur nec eorum, quae conducere putat, intentatum quicquam
            relinquit. Nititurque praecipue scitus medicus morbum tollere funditus, aut, si id
            nequit, dolorem sedare laborat, aut saltem minuere, et si neque id datur,
            comprimere eum curat, ne in amplius manans sana membra ualeat uitiare. Diuertere
            quoque minus noxiis itineribus conatur. <!-- 4 --> His rationibus omnis medicorum
            ars procedit, quarum et medico animae nulla prorsus omittenda est.</p>
          <p><!-- 5 --> Verum dices: quo pacto istas consequar? Facile, inquam, si ad radicem
            causamque angoris oculum intendas, quam in principio huius operis explicauimus,
            ubi diximus radicem originemque<ref type="note" xml:id="r01474" target="n01474" n="1"/> uniuersae aegritudinis
            opinionem esse malorum, quibus se comprehensum languens ingemiscit et ab his sese
            explicare contendit. <!-- 6 --> Idcirco qui morbum funditus eradicare cupit,
            Cleanthis sequatur rationem, Chrysippi uero qui mitigare desiderat; porro qui
            detrahere dolori uult, peripateticorum obseruet monstrata; qui supprimere,
            Anaxagorae; et qui abducere aut diuertere, Epicurum non dedignetur praeceptorem.</p>
          <p><!-- 7 --> Tollitur enim<ref type="note" xml:id="r01483" target="n01483" n="1"/> funditus aegritudo si,
            quod aegre fertur, doceatur malum minime esse; sedatur uero si iuste eos uel
            utiliter afflictos declarabimus. Minuitur cum paruum esse persuadetur; cum autem
            non nouum aut insperatum agnoscitur, comprimitur haud mediocriter; sed diuertitur
            cum animum ad aliam curam traducimus aut eum noua uoluptate demulcemus.</p>
        </div2>
      </div1>
    </body>
  </text>
</TEI>
